<root content="Конституция на Република България">
	<chapter index='1"' content="Основни начала">
		<member index="1">
			<paragraph index="1" content="България е република с парламентарно управление." />
			<paragraph index="2" content="Цялата държавна власт произтича от народа. Тя се осъществява от него непосредствено и чрез органите, предвидени в тази Конституция." />
			<paragraph index="3" content="Никоя част от народа, политическа партия или друга организация, държавна институция или отделна личност не може да си присвоява осъществяването на народния суверенитет." />
		</member>
		<member index="2">
			<paragraph index="1" content="Република България е единна държава с местно самоуправление. В нея не се допускат автономни териториални образувания." />
			<paragraph index="2" content="Териториалната цялост на Република България е неприкосновена." />
		</member>
		<member index="3">
			<paragraph index="1" content="Официалният език в републиката е българският." />
		</member>
		<member index="4">
			<paragraph index="1" content="Република България е правова държава. Тя се управлява според Конституцията и законите на страната." />
			<paragraph index="2" content="Република България гарантира живота, достойнството и правата на личността и създава условия за свободно развитие на човека и на гражданското общество." />
			<paragraph index="3" content="(Нова - ДВ, бр. 18 от 2005 г.) Република България участва в изграждането и развитието на Европейския съюз." />
		</member>
		<member index="5">
			<paragraph index="1" content="Конституцията е върховен закон и другите закони не могат да й противоречат." />
			<paragraph index="2" content="Разпоредбите на Конституцията имат непосредствено действие." />
			<paragraph index="3" content="Никой не може да бъде осъден за действие или бездействие, което не е било обявено от закона за престъпление към момента на извършването му." />
			<paragraph index="4" content="Международните договори, ратифицирани по конституционен ред, обнародвани и влезли в сила за Република България, са част от вътрешното право на страната. Те имат предимство пред тези норми на вътрешното законодателство, които им противоречат." />
			<paragraph index="5" content="Всички нормативни актове се публикуват. Те влизат в сила три дни след обнародването им, освен когато в тях е определен друг срок." />
		</member>
		<member index="6">
			<paragraph index="1" content="Всички хора се раждат свободни и равни по достойнство и права." />
			<paragraph index="2" content="Всички граждани са равни пред закона. Не се допускат никакви ограничения на правата или привилегии, основани на раса, народност, етническа принадлежност, пол, произход, религия, образование, убеждения, политическа принадлежност, лично и обществено положение или имуществено състояние." />
		</member>
		<member index="7">
			<paragraph index="1" content="Държавата отговаря за вреди, причинени от незаконни актове или действия на нейни органи и длъжностни лица." />
		</member>
		<member index="8">
			<paragraph index="1" content="Държавната власт се разделя на законодателна, изпълнителна и съдебна." />
		</member>
		<member index="9">
			<paragraph index="1" content="(Предишен текст на чл. 9 - ДВ, бр. 12 от 2007 г., в сила от 1 януари 2008 г.) Въоръжените сили гарантират суверенитета, сигурността и независимостта на страната и защитават нейната териториална цялост." />
			<paragraph index="2" content="(Нова - ДВ, бр. 12 от 2007 г., в сила от 1 януари 2008 г.) Дейността на въоръжените сили се урежда със закон." />
		</member>
		<member index="10">
			<paragraph index="1" content="Изборите, националните и местните референдуми се произвеждат въз основа на общо, равно и пряко избирателно право с тайно гласуване."/>
		</member>
		<member index="11">
			<paragraph index="1" content="Политическият живот в Република България се основава върху принципа на политическия плурализъм." />
			<paragraph index="2" content="Нито една политическа партия или идеология не може да се обявява или утвърждава за държавна." />
			<paragraph index="3" content="Партиите съдействуват за формиране и изразяване на политическата воля на гражданите. Редът за образуване и прекратяване на политически партии, както и условията за тяхната дейност се уреждат със закон." />
			<paragraph index="4" content="Не могат да се образуват политически партии на етническа, расова или верска основа, както и партии, които си поставят за цел насилствено завземане на държавната власт." />
		</member>
		<member index="12">
			<paragraph index="1" content="Сдруженията на гражданите служат за задоволяване и защита на техните интереси." />
			<paragraph index="2" content="Сдруженията на гражданите, включително синдикалните, не могат да си поставят политически цели и да извършват политическа дейност, присъщи само на политическите партии." />
		</member>
		<member index="13">
			<paragraph index="1" content="Вероизповеданията са свободни." />
			<paragraph index="2" content="Религиозните институции са отделени от държавата." />
			<paragraph index="3" content="Традиционна религия в Република България е източноправославното вероизповедание." />
			<paragraph index="4" content="Религиозните общности и институции, както и верските убеждения не могат да се използват за политически цели." />
		</member>
		<member index="14">
			<paragraph index="1" content="Семейството, майчинството и децата са под закрила на държавата и обществото."/>
		</member>
		<member index="15">
			<paragraph index="1" content="Република България осигурява опазването и възпроизводството на околната среда, поддържането и разнообразието на живата природа и разумното използване на природните богатства и ресурсите на страната."/>
		</member>
		<member index="16">
			<paragraph index="1" content="Трудът се гарантира и защитава от закона."/>
		</member>
		<member index="17">
			<paragraph index="1" content="Правото на собственост и на наследяване се гарантира и защитава от закона." />
			<paragraph index="2" content="Собствеността е частна и публична." />
			<paragraph index="3" content="Частната собственост е неприкосновена." />
			<paragraph index="4" content="Режимът на обектите на държавната и общинската собственост се определя със закон." />
			<paragraph index="5" content="Принудително отчуждаване на собственост за държавни и общински нужди може да става само въз основа на закон при условие, че тези нужди не могат да бъдат задоволени по друг начин и след предварително и равностойно обезщетение." />
		</member>
		<member index="18">
			<paragraph index="1" content="Подземните богатства, крайбрежната плажна ивица, републиканските пътища, както и водите, горите и парковете с национално значение, природните и археологическите резервати, определени със закон, са изключителна държавна собственост." />
			<paragraph index="2" content="Държавата осъществява суверенни права върху континенталния шелф и в изключителната икономическа зона за проучване, разработване, използване, опазване и стопанисване на биологичните, минералните и енергийните ресурси на тези морски пространства." />
			<paragraph index="3" content="Държавата осъществява суверенни права върху радиочестотния спектър и позициите на геостационарната орбита, определени за Република България с международни споразумения." />
			<paragraph index="4" content="Със закон може да се установява държавен монопол върху железопътния транспорт, националните пощенски и далекосъобщителни мрежи, използването на ядрена енергия, производството на радиоактивни продукти, оръжие, взривни и биологично силно действащи вещества." />
			<paragraph index="5" content="Условията и редът, при които държавата предоставя концесии за обектите и разрешения за дейностите по предходните алинеи, се уреждат със закон." />
			<paragraph index="6" content="Държавните имоти се стопанисват и управляват в интерес на гражданите и на обществото." />
		</member>
		<member index="19">
			<paragraph index="1" content="Икономиката на Република България се основава на свободната стопанска инициатива." />
			<paragraph index="2" content="Законът създава и гарантира на всички граждани и юридически лица еднакви правни условия за стопанска дейност, като предотвратява злоупотребата с монополизма, нелоялната конкуренция и защитава потребителя." />
			<paragraph index="3" content="Инвестициите и стопанската дейност на български и чуждестранни граждани и юридически лица се закрилят от закона." />
			<paragraph index="4" content="Законът създава условия за коопериране и други форми на сдружаване на гражданите и юридическите лица за постигане на стопански и социален напредък." />
		</member>
		<member index="20">
			<paragraph index="1" content="Държавата създава условия за балансирано развитие на отделните райони на страната и подпомага териториалните органи и дейности чрез финансовата, кредитната и инвестиционната политика." />
		</member>
		<member index="21">
			<paragraph index="1" content="Земята е основно национално богатство, което се ползва от особената закрила на държавата и обществото." />
			<paragraph index="2" content="Обработваемата земя се използва само за земеделски цели. Промяна на нейното предназначение се допуска по изключение при доказана нужда и при условия и по ред, определени със закон." />
		</member>
		<member index="22">
			<paragraph index="1" content="(Изм. ­ ДВ, бр. 18 от 2005 г., в сила от 01.01.2007 г. и не се прилага към заварените международни договори.) Чужденци и чуждестранни юридически лица могат да придобиват право на собственост върху земя при условията, произтичащи от присъединяването на Република България към Европейския съюз или по силата на международен договор, ратифициран, обнародван и влязъл в сила за Република България, както и чрез наследяване по закон." />
			<paragraph index="2" content="Законът за ратифициране на международен договор по ал. 1 се приема с мнозинство две трети от всички народни представители." />
			<paragraph index="3" content="Режимът на земята се определя със закон." />
		</member>
		<member index="23">
			<paragraph index="1" content="Държавата създава условия за свободно развитие на науката, образованието и изкуствата и ги подпомага. Тя се грижи за опазване на националното историческо и културно наследство." />
		</member>
		<member index="24">
			<paragraph index="1" content="Външната политика на Република България се осъществява в съответствие с принципите и нормите на международното право." />
			<paragraph index="2" content="Основни цели на външната политика на Република България са националната сигурност и независимостта на страната, благоденствието и основните права и свободи на българските граждани, както и съдействието за установяване на справедлив международен ред." />
		</member>
	</chapter>
	<chapter index="2" content="Основни правила и задължения на гражданите">
		<member index="25">
			<paragraph index="1" content="Български гражданин е всеки, на когото поне единият родител е български гражданин или който е роден на територията на Република България, ако не придобива друго гражданство по произход. Българско гражданство може да се придобие и по натурализация." />
			<paragraph index="2" content="Лицата от български произход придобиват българско гражданство по облекчен ред." />
			<paragraph index="3" content="Български гражданин по рождение не може да бъде лишен от българско гражданство." />
			<paragraph index="4" content="(Изм. ­ ДВ, бр. 18 от 2005 г.) Гражданин на Република България не може да бъде предаден на друга държава или на международен съд за целите на наказателно преследване, освен ако това е предвидено в международен договор, ратифициран, обнародван и влязъл в сила за Република България." />
			<paragraph index="5" content="Българските граждани, пребиваващи в чужбина, са под закрилата на Република България." />
			<paragraph index="6" content="Условията и редът за придобиване, запазване и загубване на българското гражданство се определят със закон." />
		</member>
		<member index="26">
			<paragraph index="1" content="Гражданите на Република България, където и да се намират, имат всички права и задължения по тази Конституция." />
			<paragraph index="2" content="Чужденците, които пребивават в Република България, имат всички права и задължения по тази Конституция с изключение на правата и задълженията, за които Конституцията и законите изискват българско гражданство." />
		</member>
		<member index="27">
			<paragraph index="1" content="Чужденците, които пребивават в страната на законно основание, не могат да бъдат изгонвани от нея или предавани на друга държава против тяхната воля, освен при условията и по реда, определени със закон." />
			<paragraph index="2" content="Република България дава убежище на чужденци, преследвани заради техните убеждения или дейност в защита на международно признати права и свободи." />
			<paragraph index="3" content="Условията и редът за даване на убежище се уреждат със закон." />
		</member>
		<member index="28">
			<paragraph index="1" content="Всеки има право на живот. Посегателството върху човешкия живот се наказва като най-тежко престъпление." />
		</member>
		<member index="29">
			<paragraph index="1" content="Никой не може да бъде подлаган на мъчение, на жестоко, безчовечно или унижаващо отношение, както и на насилствена асимилация." />
			<paragraph index="2" content="Никой не може да бъде подлаган на медицински, научни или други опити без неговото доброволно писмено съгласие." />
		</member>
		<member index="30">
			<paragraph index="1" content="Всеки има право на лична свобода и неприкосновеност." />
			<paragraph index="2" content="Никой не може да бъде задържан, подлаган на оглед, обиск или на друго посегателство върху личната му неприкосновеност освен при условията и по реда, определени със закон." />
			<paragraph index="3" content="В изрично посочените от закона неотложни случаи компетентните държавни органи могат да задържат гражданин, за което незабавно уведомяват органите на съдебната власт. В срок от 24 часа от задържането органът на съдебната власт се произнася по неговата законосъобразност." />
			<paragraph index="4" content="Всеки има право на адвокатска защита от момента на задържането му или на привличането му като обвиняем." />
			<paragraph index="5" content="Всеки има право да се среща насаме с лицето, което го защитава. Тайната на техните съобщения е неприкосновена." />
		</member>
		<member index="31">
			<paragraph index="1" content="Всеки обвинен в престъпление следва да бъде предаден на съдебната власт в законно определения срок." />
			<paragraph index="2" content="Никой не може да бъде принуждаван да се признае за виновен, нито да бъде осъден само въз основа на неговото самопризнание." />
			<paragraph index="3" content="Обвиняемият се смята за невинен до установяване на противното с влязла в сила присъда." />
			<paragraph index="4" content="Не се допускат ограничения на правата на обвиняемия, надхвърлящи необходимото за осъществяване на правосъдието." />
			<paragraph index="5" content="На лишените от свобода се създават условия за осъществяване на основните им права, които не са ограничени от действието на присъдата." />
			<paragraph index="6" content="Наказанието лишаване от свобода се изпълнява единствено в местата, определени със закон." />
			<paragraph index="7" content="Не се погасяват по давност наказателното преследване и изпълнението на наказанието за престъпления против мира и човечеството." />
		</member>
		<member index="32">
			<paragraph index="1" content="Личният живот на гражданите е неприкосновен. Всеки има право на защита срещу незаконна намеса в личния и семейния му живот и срещу посегателство върху неговата чест, достойнство и добро име." />
			<paragraph index="2" content="Никой не може да бъде следен, фотографиран, филмиран, записван или подлаган на други подобни действия без негово знание или въпреки неговото изрично несъгласие освен в предвидените от закона случаи." />
		</member>
		<member index="33">
			<paragraph index="1" content="Жилището е неприкосновено. Без съгласието на обитателя му никой не може да влиза или да остава в него освен в случаите, изрично посочени в закона." />
			<paragraph index="2" content="Влизане или оставане в жилището без съгласие на неговия обитател или без разрешение на съдебната власт се допуска само за предотвратяване на непосредствено предстоящо или започнало престъпление, за залавяне на извършителя му, както и в случаите на крайна необходимост." />
		</member>
		<member index="34">
			<paragraph index="1" content="Свободата и тайната на кореспонденцията и на другите съобщения са неприкосновени." />
			<paragraph index="2" content="Изключения от това правило се допускат само с разрешение на съдебната власт, когато това се налага за разкриване или предотвратяване на тежки престъпления." />
		</member>
		<member index="35">
			<paragraph index="1" content="Всеки има право свободно да избира своето местожителство, да се придвижва по територията на страната и да напуска нейните предели. Това право може да се ограничава само със закон, за защита на националната сигурност, народното здраве и правата и свободите на други граждани." />
			<paragraph index="2" content="Всеки български гражданин има право да се завръща в страната." />
		</member>
		<member index="36">
			<paragraph index="1" content="Изучаването и ползването на българския език е право и задължение на българските граждани." />
			<paragraph index="2" content="Гражданите, за които българският език не е майчин, имат право наред със задължителното изучаване на българския език да изучават и ползват своя език." />
			<paragraph index="3" content="Случаите, в които се използва само официалният език, се посочват в закона." />
		</member>
		<member index="37">
			<paragraph index="1" content="Свободата на съвестта, свободата на мисълта и изборът на вероизповедание и на религиозни или атеистични възгледи са ненакърними. Държавата съдейства за поддържане на търпимост и уважение между вярващите от различните вероизповедания, както и между вярващи и невярващи." />
			<paragraph index="2" content="Свободата на съвестта и на вероизповеданието не може да бъде насочена срещу националната сигурност, обществения ред, народното здраве и морала или срещу правата и свободите на други граждани." />
		</member>
		<member index="38">
			<paragraph index="1" content="Никой не може да бъде преследван или ограничаван в правата си поради своите убеждения, нито да бъде задължаван или принуждаван да дава сведения за свои или чужди убеждения." />
		</member>
		<member index="39">
			<paragraph index="1" content="Всеки има право да изразява мнение и да го разпространява чрез слово - писмено или устно, чрез звук, изображение или по друг начин." />
			<paragraph index="2" content="Това право не може да се използва за накърняване на правата и доброто име на другиго и за призоваване към насилствена промяна на конституционно установения ред, към извършване на престъпления, към разпалване на вражда или към насилие над личността." />
		</member>
		<member index="40">
			<paragraph index="1" content="Печатът и другите средства за масова информация са свободни и не подлежат на цензура." />
			<paragraph index="2" content="Спирането и конфискацията на печатно издание или на друг носител на информация се допускат само въз основа на акт на съдебната власт, когато се накърняват добрите нрави или се съдържат призиви за насилствена промяна на конституционно установения ред, за извършване на престъпление или за насилие над личността. Ако в срок от 24 часа не последва конфискация, спирането преустановява действието си." />
		</member>
		<member index="41">
			<paragraph index="1" content="Всеки има право да търси, получава и разпространява информация. Осъществяването на това право не може да бъде насочено срещу правата и доброто име на другите граждани, както и срещу националната сигурност, обществения ред, народното здраве и морала." />
			<paragraph index="2" content="Гражданите имат право на информация от държавен орган или учреждение по въпроси, които представляват за тях законен интерес, ако информацията не е държавна или друга защитена от закона тайна или не засяга чужди права." />
		</member>
		<member index="42">
			<paragraph index="1" content="Гражданите, навършили 18 години, с изключение на поставените под запрещение и изтърпяващите наказание лишаване от свобода, имат право да избират държавни и местни органи и да участват в допитвания до народа." />
			<paragraph index="2" content="Организацията и редът за произвеждане на избори и референдуми се определят със закон." />
			<paragraph index="3" content="(Нова - ДВ, бр. 18 от 2005 г.) Изборите за членове на Европейския парламент и участието на граждани на Европейския съюз в избори за местни органи се уреждат със закон." />
		</member>
		<member index="43">
			<paragraph index="1" content="Гражданите имат право да се събират мирно и без оръжие на събрания и манифестации." />
			<paragraph index="2" content="Редът за организиране и провеждане на събрания и манифестации се определя със закон." />
			<paragraph index="3" content="За събрания на закрито не се изисква разрешение." />
		</member>
		<member index="44">
			<paragraph index="1" content="Гражданите могат свободно да се сдружават." />
			<paragraph index="2" content="Забраняват се организации, чиято дейност е насочена срещу суверенитета, териториалната цялост на страната и единството на нацията, към разпалване на расова, национална, етническа или религиозна вражда, към нарушаване на правата и свободите на гражданите, както и организации, които създават тайни или военизирани структури, или се стремят да постигнат целите си чрез насилие." />
			<paragraph index="3" content="Законът определя организациите, които подлежат на регистрация, реда за тяхното прекратяване, както и взаимоотношенията им с държавата." />
		</member>
		<member index="45">
			<paragraph index="1" content="Гражданите имат право на жалби, предложения и петиции до държавните органи." />
		</member>
		<member index="46">
			<paragraph index="1" content="Бракът е доброволен съюз между мъж и жена. Законен е само гражданският брак." />
			<paragraph index="2" content="Съпрузите имат равни права и задължения в брака и семейството." />
			<paragraph index="3" content="Формата на брака, условията и редът за неговото сключване и прекратяване, личните и имуществените отношения между съпрузите се уреждат със закон." />
		</member>
		<member index="47">
			<paragraph index="1" content="Отглеждането и възпитанието на децата до пълнолетието им е право и задължение на техните родители и се подпомага от държавата." />
			<paragraph index="2" content="Жената майка се ползва от особената закрила на държавата, която й осигурява платен отпуск преди и след раждане, безплатна акушерска помощ, облекчаване на труда и други социални помощи." />
			<paragraph index="3" content="Децата, родени извън брака, имат равни права с родените в брака." />
			<paragraph index="4" content="Децата, останали без грижата на близките си, се намират под особената закрила на държавата и обществото." />
			<paragraph index="5" content="Условията и редът за ограничаване или отнемане на родителските права се определят със закон." />
		</member>
		<member index="48">
			<paragraph index="1" content="Гражданите имат право на труд. Държавата се грижи за създаване на условия за осъществяване на това право." />
			<paragraph index="2" content="Държавата създава условия за осъществяване на правото на труд на лицата с физически и психически увреждания." />
			<paragraph index="3" content="Всеки гражданин свободно избира своята професия и място на работа." />
			<paragraph index="4" content="Никой не може да бъде заставян да извършва принудителен труд." />
			<paragraph index="5" content="Работниците и служителите имат право на здравословни и безопасни условия на труд, на минимално трудово възнаграждение и на заплащане, съответстващо на извършената работа, както и на почивка и отпуск, при условия и по ред, определени със закон." />
		</member>
		<member index="49">
			<paragraph index="1" content="Работниците и служителите имат право да се сдружават в синдикални организации и съюзи за защита на своите интереси в областта на труда и социалното осигуряване." />
			<paragraph index="2" content="Работодателите имат право да се сдружават за защита на своите стопански интереси." />
		</member>
		<member index="50">
			<paragraph index="1" content="Работниците и служителите имат право на стачка за защита на своите колективни икономически и социални интереси. Това право се осъществява при условия и по ред, определени със закон." />
		</member>
		<member index="51">
			<paragraph index="1" content="Гражданите имат право на обществено осигуряване и социално подпомагане." />
			<paragraph index="2" content="Лицата, останали временно без работа, се осигуряват социално при условия и по ред, определени със закон." />
			<paragraph index="3" content="Старите хора, които нямат близки и не могат да се издържат от своето имущество, както и лицата с физически и психически увреждания, се намират под особена закрила на държавата и обществото." />
		</member>
		<member index="52">
			<paragraph index="1" content="Гражданите имат право на здравно осигуряване, гарантиращо им достъпна медицинска помощ, и на безплатно ползване на медицинско обслужване при условия и по ред, определени със закон." />
			<paragraph index="2" content="Здравеопазването на гражданите се финансира от държавния бюджет, от работодателите, от лични и колективни осигурителни вноски и от други източници при условия и по ред, определени със закон." />
			<paragraph index="3" content="Държавата закриля здравето на гражданите и насърчава развитието на спорта и туризма." />
			<paragraph index="4" content="Никой не може да бъде подлаган принудително на лечение и на санитарни мерки освен в предвидените от закона случаи." />
			<paragraph index="5" content="Държавата осъществява контрол върху всички здравни заведения, както и върху производството на лекарствени средства, биопрепарати и медицинска техника и върху търговията с тях." />
		</member>
		<member index="53">
			<paragraph index="1" content="Всеки има право на образование." />
			<paragraph index="2" content="Училищното обучение до 16-годишна възраст е задължително." />
			<paragraph index="3" content="Основното и средното образование в държавните и общинските училища е безплатно. При определени от закона условия образованието във висшите държавни училища е безплатно." />
			<paragraph index="4" content="Висшите училища се ползват с академична автономия." />
			<paragraph index="5" content="Граждани и организации могат да създават училища при условия и по ред, определени със закон. Обучението в тях трябва да съответства на държавните изисквания." />
			<paragraph index="6" content="Държавата насърчава образованието, като създава и финансира училища, подпомага способни ученици и студенти, създава условия за професионално обучение и преквалификация. Тя упражнява контрол върху всички видове и степени училища." />
		</member>
		<member index="54">
			<paragraph index="1" content="Всеки има право да се ползва от националните и общочовешките културни ценности, както и да развива своята култура в съответствие с етническата си принадлежност, което се признава и гарантира от закона." />
			<paragraph index="2" content="Свободата на художественото, научното и техническото творчество се признава и гарантира от закона." />
			<paragraph index="3" content="Изобретателските, авторските и сродните на тях права се закрилят от закона." />
		</member>
		<member index="55">
			<paragraph index="1" content="Гражданите имат право на здравословна и благоприятна околна среда в съответствие с установените стандарти и нормативи. Те са длъжни да опазват околната среда." />
		</member>
		<member index="56">
			<paragraph index="1" content="Всеки гражданин има право на защита, когато са нарушени или застрашени негови права или законни интереси. В държавните учреждения той може да се явява и със защитник." />
		</member>
		<member index="57">
			<paragraph index="1" content="Основните права на гражданите са неотменими." />
			<paragraph index="2" content="Не се допуска злоупотреба с права, както и тяхното упражняване, ако то накърнява права или законни интереси на други." />
			<paragraph index="3" content="При обявяване на война, на военно или друго извънредно положение със закон може да бъде временно ограничено упражняването на отделни права на гражданите с изключение на правата, предвидени в чл. 28, 29, 31, ал. 1, 2 и 3, чл. 32, ал. 1 и чл. 37." />
		</member>
		<member index="58">
			<paragraph index="1" content="Гражданите са длъжни да спазват и изпълняват Конституцията и законите. Те са длъжни да зачитат правата и законните интереси на другите." />
			<paragraph index="2" content="Религиозните и другите убеждения не са основание за отказ да се изпълняват задълженията, установени в Конституцията и законите." />
		</member>
		<member index="59">
			<paragraph index="1" content="Защитата на отечеството е дълг и чест за всеки български гражданин. Измяната и предателството към отечеството са най-тежки престъпления и се наказват с цялата строгост на закона." />
			<paragraph index="2" content="(Изм. - ДВ, бр. 12 от 2007 г., в сила от 1 януари 2008 г.) Подготовката на гражданите за защита на отечеството се урежда със закон." />
		</member>
		<member index="60">
			<paragraph index="1" content="Гражданите са длъжни да плащат данъци и такси, установени със закон, съобразно техните доходи и имущество." />
			<paragraph index="2" content="Данъчни облекчения и утежнения могат да се установяват само със закон." />
		</member>
		<member index="61">
			<paragraph index="1" content="Гражданите са длъжни да оказват съдействие на държавата и обществото в случай на природни и други бедствия при условия и по ред, определени със закон." />
		</member>
	</chapter>
	<chapter index="3" content="Народно събрание">
		<member index="62">
			<paragraph index="1" content="(Предишен текст на чл. 62 - ДВ, бр. 12 от 2007 г.) Народното събрание осъществява законодателната власт и упражнява парламентарен контрол." />
			<paragraph index="2" content="(Нова - ДВ, бр. 12 от 2007 г.) Народното събрание има самостоятелен бюджет." />
		</member>
		<member index="63">
			<paragraph index="1" content="Народното събрание се състои от 240 народни представители." />
		</member>
		<member index="64">
			<paragraph index="1" content="Народното събрание се избира за срок от четири години." />
			<paragraph index="2" content="В случай на война, военно или друго извънредно положение, настъпили по време или след изтичане на мандата на Народното събрание, срокът на неговите пълномощия се продължава до отпадането на тези обстоятелства." />
			<paragraph index="3" content="Избори за ново Народно събрание се произвеждат най-късно до два месеца след прекратяване на пълномощията на предишното." />
		</member>
		<member index="65">
			<paragraph index="1" content="За народен представител може да бъде избиран български гражданин, който няма друго гражданство, навършил е 21 години, не е поставен под запрещение и не изтърпява наказание лишаване от свобода." />
			<paragraph index="2" content="Кандидатите за народни представители, които заемат държавна служба, прекъсват изпълнението й след регистрацията си." />
		</member>
		<member index="66">
			<paragraph index="1" content="Законността на изборите може да се оспори пред Конституционния съд по реда, определен със закон." />
		</member>
		<member index="67">
			<paragraph index="1" content="Народните представители представляват не само своите избиратели, а и целия народ. Обвързването със задължителен мандат е недействително." />
			<paragraph index="2" content="Народните представители действат въз основа на Конституцията и законите в съответствие със своята съвест и убеждения." />
		</member>
		<member index="68">
			<paragraph index="1" content="Народните представители не могат да изпълняват друга държавна служба или да извършват дейност, която според закона е несъвместима с положението на народен представител." />
			<paragraph index="2" content="Народен представител, избран за министър, прекъсва пълномощията си за времето, през което е министър. В този случай той се замества по определен от закона ред." />
		</member>
		<member index="69">
			<paragraph index="1" content="Народните представители не носят наказателна отговорност за изказаните от тях мнения и за гласуванията си в Народното събрание." />
		</member>
		<member index="70">
			<paragraph index="1" content="(Предишен текст на чл. 70, изм. - ДВ, бр. 27 от 2006 г.) Народните представители не могат да бъдат задържани и срещу тях не може да бъде възбуждано наказателно преследване освен за престъпления от общ характер, и то с разрешение на Народното събрание, а когато то не заседава - на председателя на Народното събрание. Разрешение за задържане не се иска при заварено тежко престъпление, но в такъв случай незабавно се известява Народното събрание, а ако то не заседава - председателя на Народното събрание." />
			<paragraph index="2" content="(Нова - ДВ, бр. 27 от 2006 г.) Разрешение за възбуждане на наказателно преследване не се изисква при писмено съгласие на народния представител." />
		</member>
		<member index="71">
			<paragraph index="1" content="Народните представители получават възнаграждение, чийто размер се определя от Народното събрание." />
		</member>
		<member index="72">
			<paragraph index="1" content="Пълномощията на народния представител се прекратяват предсрочно при:">
				<paragraph index="1" content="подаване на оставка пред Народното събрание;" />
				<paragraph index="2" content="влизане в сила на присъда, с която е наложено наказание лишаване от свобода за умишлено престъпление, или когато изпълнението на наказанието лишаване от свобода не е отложено;" />
				<paragraph index="3" content="установяване на неизбираемост или несъвместимост;" />
				<paragraph index="4" content="смърт." />
			</paragraph>
			<paragraph index="2" content="В случаите на т. 1 и 2 решението се приема от Народното събрание, а в случаите на т. 3 - от Конституционния съд." />
		</member>
		<member index="73">
			<paragraph index="1" content="Организацията и дейността на Народното събрание се осъществяват въз основа на Конституцията и на правилник, приет от него." />
		</member>
		<member index="74">
			<paragraph index="1" content="Народното събрание е постоянно действащ орган. То само определя времето, през което не заседава." />
		</member>
		<member index="75">
			<paragraph index="1" content="Новоизбраното Народно събрание се свиква на първо заседание от президента на републиката най-късно един месец след избирането на Народно събрание. Ако в посочения срок президентът не свика Народното събрание, то се свиква от една пета от народните представители." />
		</member>
		<member index="76">
			<paragraph index="1" content="Първото заседание на Народното събрание се открива от най-възрастния присъстващ народен представител." />
			<paragraph index="2" content="На първото заседание народните представители полагат следната клетва: 'Заклевам се в името на Република България да спазвам Конституцията и законите на страната и във всичките си действия да се ръководя от интересите на народа. Заклех се.'" />
			<paragraph index="3" content="На същото заседание на Народното събрание се избират председател и заместник-председатели." />
		</member>
		<member index="77">
			<paragraph index="1" content="Председателят на Народното събрание:">
				<paragraph index="1" content="представлява Народното събрание;" />
				<paragraph index="2" content="предлага проект за дневен ред на заседанията;" />
				<paragraph index="3" content="открива, ръководи и закрива заседанията на Народното събрание и осигурява реда при провеждането им;" />
				<paragraph index="4" content="удостоверява с подписа си съдържанието на приетите от Народното събрание актове;" />
				<paragraph index="5" content="обнародва решенията, декларациите и обръщенията, приети от Народното събрание;" />
				<paragraph index="6" content="организира международните връзки на Народното събрание." />
			</paragraph>
			<paragraph index="2" content="Заместник-председателите на Народното събрание подпомагат председателя и осъществяват възложените им от него дейности." />
		</member>
		<member index="78">
			<paragraph index="1" content="Народното събрание се свиква на заседания от председателя на Народното събрание:">
				<paragraph index="1" content="по негова инициатива;" />
				<paragraph index="2" content="по искане на една пета от народните представители;" />
				<paragraph index="3" content="по искане на президента;" />
				<paragraph index="4" content="по искане на Министерския съвет." />
			</paragraph>
		</member>
		<member index="79">
			<paragraph index="1" content="Народното събрание избира от своя състав постоянни и временни комисии." />
			<paragraph index="2" content="Постоянните комисии подпомагат дейността на Народното събрание и упражняват от негово име парламентарен контрол." />
			<paragraph index="3" content="Временни комисии се избират за проучвания и анкети." />
		</member>
		<member index="80">
			<paragraph index="1" content="Длъжностните лица и гражданите, когато бъдат поканени, са длъжни да се явяват пред парламентарните комисии и да им предоставят исканите от тях сведения и документи." />
		</member>
		<member index="81">
			<paragraph index="1" content="(Изм. - ДВ, бр. 12 от 2007 г.) Народното събрание открива заседанията си и приема своите актове, когато присъстват повече от половината народни представители." />
			<paragraph index="2" content="Народното събрание приема законите и другите актове с мнозинство повече от половината от присъстващите народни представители, освен когато Конституцията изисква друго мнозинство." />
			<paragraph index="3" content="Гласуването е лично и явно, освен когато Конституцията предвижда или Народното събрание реши то да бъде тайно." />
		</member>
		<member index="82">
			<paragraph index="1" content="Заседанията на Народното събрание са открити. По изключение Народното събрание може да реши отделни заседания да бъдат закрити." />
		</member>
		<member index="83">
			<paragraph index="1" content="Членовете на Министерския съвет могат да участват в заседанията на Народното събрание и на парламентарните комисии. По тяхно искане те се изслушват с предимство." />
			<paragraph index="2" content="Народното събрание и парламентарните комисии могат да задължават министрите да се явяват на техни заседания и да отговарят на поставени въпроси." />
		</member>
		<member index="84">
			<paragraph index="1" content="Народното събрание:">
				<paragraph index="1" content="приема, изменя, допълва и отменя законите;" />
				<paragraph index="2" content="приема държавния бюджет и отчета за изпълнението му;" />
				<paragraph index="3" content="(изм. - ДВ, бр. 12 от 2007 г.) установява данъците и определя размера на държавните данъци;" />
				<paragraph index="4" content="насрочва избори за президент на републиката;" />
				<paragraph index="5" content="приема решение за произвеждане на национален референдум;" />
				<paragraph index="6" content="избира и освобождава министър-председателя и по негово предложение - Министерския съвет; извършва промени в правителството по предложение на министър-председателя;" />
				<paragraph index="7" content="създава, преобразува и закрива министерства по предложение на министър-председателя;" />
				<paragraph index="8" content="избира и освобождава ръководителите на Българската народна банка и на други институции, определени със закон;" />
				<paragraph index="9" content="дава съгласие за сключване на договори за държавни заеми;" />
				<paragraph index="10" content="решава въпросите за обявяване на война и за сключване на мир;" />
				<paragraph index="11" content="разрешава изпращането и използването на български въоръжени сили извън страната, както и пребиваването на чужди войски на територията на страната или преминаването им през нея;" />
				<paragraph index="12" content="обявява военно или друго извънредно положение върху цялата територия на страната или върху част от нея по предложение на президента или на Министерския съвет;" />
				<paragraph index="13" content="дава амнистия;" />
				<paragraph index="14" content="учредява ордени и медали;" />
				<paragraph index="15" content="определя официалните празници;" />
				<paragraph index="16" content="(нова - ДВ, бр. 27 от 2006 г., изм. - ДВ, бр. 12 от 2007 г., доп. - ДВ, бр. 100 от 2015 г.) изслушва и приема годишните доклади на Върховния касационен съд, на Върховния административен съд и на главния прокурор, внесени от Висшия съдебен съвет, за прилагането на закона и за дейността на съдилищата, прокуратурата и разследващите органи. Народното събрание може да изслушва и приема и други доклади на главния прокурор за дейността на прокуратурата по прилагането на закона, противодействието на престъпността и реализирането на наказателната политика;" />
				<paragraph index="17" content="(нова - ДВ, бр. 12 от 2007 г.) изслушва и приема доклади за дейността на органи, които изцяло или частично се избират от Народното събрание, когато това е предвидено в закон." />
			</paragraph>
		</member>
		<member index="85">
			<paragraph index="1" content="Народното събрание ратифицира и денонсира със закон международните договори, които:">
				<paragraph index="1" content="имат политически или военен характер;" />
				<paragraph index="2" content="се отнасят до участието на Република България в международни организации;" />
				<paragraph index="3" content="предвиждат коригиране на границата на Република България;" />
				<paragraph index="4" content="съдържат финансови задължения за държавата;" />
				<paragraph index="5" content="предвиждат участие на държавата в арбитражно или съдебно уреждане на международни спорове;" />
				<paragraph index="6" content="се отнасят до основните права на човека;" />
				<paragraph index="7" content="се отнасят до действието на закона или изискват мерки от законодателен характер за тяхното изпълнение;" />
				<paragraph index="8" content="изрично предвиждат ратификация." />
				<paragraph index="9" content="(нова - ДВ, бр. 18 от 2005 г.) предоставят на Европейския съюз правомощия, произтичащи от тази Конституция." />
			</paragraph>
			<paragraph index="2" content="(Нова - ДВ, бр. 18 от 2005 г.) Законът за ратифициране на международен договор по ал. 1, т. 9 се приема с мнозинство две трети от всички народни представители." />
			<paragraph index="3" content="(Предишна ал. 2 - ДВ, бр. 18 от 2005 г.) Ратифицираните от Народното събрание договори могат да бъдат изменяни или денонсирани само по реда, посочен в самите договори, или в съответствие с общопризнатите норми на международното право." />
			<paragraph index="4" content="(Предишна ал. 3 - ДВ, бр. 18 от 2005 г.) Сключването на международни договори, които изискват изменения в Конституцията, трябва да бъде предшествано от приемането на тези изменения." />
		</member>
		<member index="86">
			<paragraph index="1" content="Народното събрание приема закони, решения, декларации и обръщения." />
			<paragraph index="2" content="Законите и решенията на Народното събрание са задължителни за всички държавни органи, организациите и гражданите." />
		</member>
		<member index="87">
			<paragraph index="1" content="Право на законодателна инициатива имат всеки народен представител и Министерският съвет." />
			<paragraph index="2" content="Законопроектът за държавния бюджет се изготвя и внася от Министерския съвет." />
		</member>
		<member index="88">
			<paragraph index="1" content="Законите се обсъждат и приемат с две гласувания, които се извършват на отделни заседания. По изключение Народното събрание може да реши двете гласувания да се извършат в едно заседание." />
			<paragraph index="2" content="Другите актове на Народното събрание се приемат с едно гласуване." />
			<paragraph index="3" content="Приетите актове се обнародват в 'Държавен вестник' не по-късно от 15 дни след приемането им." />
		</member>
		<member index="89">
			<paragraph index="1" content="Една пета от народните представители може да предложи на Народното събрание да гласува недоверие на Министерския съвет. Предложението е прието, когато за него са гласували повече от половината от всички народни представители." />
			<paragraph index="2" content="Когато Народното събрание гласува недоверие на министър-председателя или на Министерския съвет, министър-председателят подава оставката на правителството." />
			<paragraph index="3" content="Когато Народното събрание отхвърли предложението за гласуване на недоверие на Министерския съвет, ново предложение за недоверие на същото основание не може да бъде направено в следващите шест месеца." />
		</member>
		<member index="90">
			<paragraph index="1" content="Народните представители имат право на въпроси и на питания до Министерския съвет или до отделни министри, които са длъжни да отговарят." />
			<paragraph index="2" content="По предложение на една пета от народните представители по питането стават разисквания и се приема решение." />
		</member>
		<member index="91">
			<paragraph index="1" content="Народното събрание избира Сметна палата, която осъществява контрол за изпълнението на бюджета." />
			<paragraph index="2" content="Организацията, правомощията и редът за дейност на Сметната палата се уреждат със закон." />
		</member>
		<member index="91а (Нов - ДВ, бр. 27 от 2006 г.)">

			<paragraph index="1" content="Народното събрание избира омбудсман, който се застъпва за правата и свободите на гражданите." />
			<paragraph index="2" content="Правомощията и дейността на омбудсмана се уреждат със закон." />
		</member>
	</chapter>
	<chapter index="4" content="Президент на републиката">
		<member index="92">
			<paragraph index="1" content="Президентът е държавен глава. Той олицетворява единството на нацията и представлява Република България в международните отношения." />
			<paragraph index="2" content="Президентът се подпомага в своята дейност от вицепрезидент." />
		</member>
		<member index="93">
			<paragraph index="1" content="Президентът се избира пряко от избирателите за срок от пет години по ред, определен със закон." />
			<paragraph index="2" content="За президент може да бъде избиран български гражданин по рождение, навършил 40 години, който отговаря на условията за избиране на народен представител и е живял последните пет години в страната." />
			<paragraph index="3" content="Избран е кандидатът, получил повече от половината действителни гласове, ако в гласуването са участвали повече от половината избиратели." />
			<paragraph index="4" content="Ако никой от кандидатите не е избран, в седемдневен срок се провежда нов избор, в който участват двамата кандидати, получили най-много гласове. Избран е кандидатът, получил повече гласове." />
			<paragraph index="5" content="Изборът за нов президент се произвежда не по-рано от три месеца и не по-късно от два месеца преди изтичане на срока на пълномощията на действащия президент." />
			<paragraph index="6" content="Споровете относно законността на избора за президент се решават от Конституционния съд в едномесечен срок след изборите." />
		</member>
		<member index="94">
			<paragraph index="1" content="Вицепрезидентът се избира едновременно и в една листа с президента при условията и по реда за избиране на президент." />
		</member>
		<member index="95">
			<paragraph index="1" content="Президентът и вицепрезидентът могат да бъдат преизбрани на същата длъжност само за още един мандат." />
			<paragraph index="2" content="Президентът и вицепрезидентът не могат да бъдат народни представители, да изпълняват други държавни, обществени и стопански дейности и да участват в ръководството на политически партии." />
		</member>
		<member index="96">
			<paragraph index="1" content="Президентът и вицепрезидентът полагат пред Народното събрание клетвата по чл. 76, ал. 2." />
		</member>
		<member index="97">
			<paragraph index="1" content="Пълномощията на президента и на вицепрезидента се прекратяват предсрочно при:">
				<paragraph index="1" content="подаване на оставка пред Конституционния съд;" />
				<paragraph index="2" content="трайна невъзможност да изпълняват правомощията си поради тежко заболяване;" />
				<paragraph index="3" content="при условията на чл. 103;" />
				<paragraph index="4" content="смърт." />
			</paragraph>
			<paragraph index="2" content="В случаите на т. 1 и 2 пълномощията на президента и вицепрезидента се прекратяват с установяване от Конституционния съд на посочените в тях обстоятелства." />
			<paragraph index="3" content="В случаите на ал. 1 вицепрезидентът встъпва в длъжността президент до края на мандата." />
			<paragraph index="4" content="При невъзможност вицепрезидентът да встъпи в длъжност правомощията на президента се изпълняват от председателя на Народното събрание до избирането на президент и вицепрезидент. В този случай в двумесечен срок се произвеждат избори за президент и вицепрезидент." />
		</member>
		<member index="98">
			<paragraph index="1" content="Президентът на републиката:">
				<paragraph index="1" content="насрочва избори за Народно събрание и органи на местно самоуправление и определя датата за произвеждане на национален референдум, когато за това има решение на Народното събрание." />
				<paragraph index="2" content="отправя обръщения към народа и Народното събрание." />
				<paragraph index="3" content="сключва международни договори в случаите, определени със закон;" />
				<paragraph index="4" content="обнародва законите;" />
				<paragraph index="5" content="утвърждава промени на границите и центровете на административно-териториалните единици по предложение на Министерския съвет;" />
				<paragraph index="6" content="назначава и освобождава от длъжност ръководителите на дипломатическите представителства и постоянните представители на Република България при международни организации по предложение на Министерския съвет и приема акредитивните и отзователните писма на чуждестранните дипломатически представители в страната;" />
				<paragraph index="7" content="назначава и освобождава от длъжност и други държавни служители, определени със закон;" />
				<paragraph index="8" content="награждава с ордени и медали;" />
				<paragraph index="9" content="дава и възстановява българско гражданство и освобождава и лишава от него;" />
				<paragraph index="10" content="предоставя убежище;" />
				<paragraph index="11" content="упражнява право на помилване;" />
				<paragraph index="12" content="опрощава несъбираеми държавни вземания;" />
				<paragraph index="13" content="наименува обекти с национално значение и населени места;" />
				<paragraph index="14" content="информира Народното събрание по основни въпроси в кръга на своите правомощия." />
			</paragraph>
		</member>
		<member index="99">
			<paragraph index="1" content="Президентът след консултации с парламентарните групи възлага на кандидат за министър-председател, посочен от най-голямата по численост парламентарна група, да състави правителство." />
			<paragraph index="2" content="Когато в 7-дневен срок кандидатът за министър-председател не успее да предложи състав на Министерския съвет, президентът възлага това на посочен от втората по численост парламентарна група кандидат за министър-председател." />
			<paragraph index="3" content="Ако и в този случай не бъде предложен състав на Министерския съвет, президентът в срока по предходната алинея възлага на някоя следваща парламентарна група да посочи кандидат за министър-председател." />
			<paragraph index="4" content="Когато проучвателният мандат е приключил успешно, президентът предлага на Народното събрание да избере кандидата за министър-председател." />
			<paragraph index="5" content="Ако не се постигне съгласие за образуване на правителство, президентът назначава служебно правителство, разпуска Народното събрание и насрочва нови избори в срока по чл. 64, ал. 3. Актът, с който президентът разпуска Народното събрание, определя и датата на изборите за ново Народно събрание." />
			<paragraph index="6" content="Редът за съставяне на правителство по предходните алинеи се прилага и в случаите на чл. 111, ал. 1." />
			<paragraph index="7" content="В случаите на ал. 5 и 6 президентът не може да разпуска Народното събрание през последните три месеца от своя мандат. Ако в този срок парламентът не може да състави правителство, президентът назначава служебно правителство." />
		</member>
		<member index="100">
			<paragraph index="1" content="Президентът е върховен главнокомандващ на въоръжените сили на Република България." />
			<paragraph index="2" content="Президентът назначава и освобождава висшия команден състав на въоръжените сили и удостоява с висши военни звания по предложение на Министерския съвет." />
			<paragraph index="3" content="Президентът възглавява Консултативния съвет за национална сигурност, чийто статут се определя със закон." />
			<paragraph index="4" content="Президентът обявява обща или частична мобилизация по предложение на Министерския съвет в съответствие със закона." />
			<paragraph index="5" content="Президентът обявява положение на война при въоръжено нападение срещу страната или при необходимост от неотложно изпълнение на международни задължения, военно или друго извънредно положение, когато Народното събрание не заседава. В тези случаи то се свиква незабавно, за да се произнесе по решението." />
		</member>
		<member index="101">
			<paragraph index="1" content="В срока по чл. 88, ал. 3 президентът може мотивирано да върне закона в Народното събрание за ново обсъждане, което не може да му бъде отказано." />
			<paragraph index="2" content="Народното събрание приема повторно закона с мнозинство повече от половината от всички народни представители." />
			<paragraph index="3" content="Повторно приетият от Народното събрание закон се обнародва от президента в 7-дневен срок от получаването му." />
		</member>
		<member index="102">
			<paragraph index="1" content="В изпълнение на своите правомощия президентът издава укази, отправя обръщения и послания." />
			<paragraph index="2" content="Указите се приподписват от министър-председателя или от съответния министър." />
			<paragraph index="3" content="Не подлежат на приподписване указите, с които президентът:">
				<paragraph index="1" content="назначава служебно правителство;" />
				<paragraph index="2" content="възлага проучвателен мандат за образуване на правителство;" />
				<paragraph index="3" content="разпуска Народното събрание;" />
				<paragraph index="4" content="връща закон, гласуван от Народното събрание за повторно обсъждане;" />
				<paragraph index="5" content="определя организацията и реда на дейност на службите към Президентството и назначава персонала;" />
				<paragraph index="6" content="насрочва избори и референдум;" />
				<paragraph index="7" content="обнародва законите." />
			</paragraph>
		</member>
		<member index="103">
			<paragraph index="1" content="Президентът и вицепрезидентът не носят отговорност за действията, извършени при изпълнение на своите функции, с изключение на държавна измяна и нарушение на Конституцията." />
			<paragraph index="2" content="Обвинението се повдига по предложение най-малко на една четвърт от народните представители и се поддържа от Народното събрание, ако повече от две трети от народните представители са гласували за това." />
			<paragraph index="3" content="Конституционният съд разглежда обвинението срещу президента или вицепрезидента в едномесечен срок от внасянето на обвинението. Ако бъде установено, че президентът или вицепрезидентът са извършили държавна измяна или са нарушили Конституцията, пълномощията им се прекратяват." />
			<paragraph index="4" content="Президентът и вицепрезидентът не могат да бъдат задържани и срещу тях не може да бъде възбудено наказателно преследване." />
		</member>
		<member index="104">
			<paragraph index="1" content="Президентът може да възлага на вицепрезидента правомощията си по чл. 98, т. 7, 9, 10 и 11." />
		</member>
	</chapter>
	<chapter index="5" content="Министерски съвет">
		<member index="105">
			<paragraph index="1" content="Министерският съвет ръководи и осъществява вътрешната и външната политика на страната в съответствие с Конституцията и законите." />
			<paragraph index="2" content="Министерският съвет осигурява обществения ред и националната сигурност и осъществява общото ръководство на държавната администрация и на Въоръжените сили." />
			<paragraph index="3" content="(Нова - ДВ, бр. 18 от 2005 г.) Министерският съвет информира Народното събрание по въпроси, отнасящи се до задълженията, произтичащи за Република България от нейното членство в Европейския съюз." />
			<paragraph index="4" content="(Нова - ДВ, бр. 18 от 2005 г.) Когато участва в разработването и приемането на актове на Европейския съюз, Министерският съвет информира предварително Народното събрание и дава отчет за своите действия." />
		</member>
		<member index="106">
			<paragraph index="1" content="Министерският съвет ръководи изпълнението на държавния бюджет; организира стопанисването на държавното имущество; сключва, утвърждава и денонсира международни договори в случаите, предвидени в закона." />
		</member>
		<member index="107">
			<paragraph index="1" content="Министерският съвет отменя незаконосъобразните или неправилните актове на министрите." />
		</member>
		<member index="108">
			<paragraph index="1" content="Министерският съвет се състои от министър-председател, заместник министър-председатели и министри." />
			<paragraph index="2" content="Министър-председателят ръководи и координира общата политика на правителството и носи отговорност за нея. Той назначава и освобождава от длъжност заместник-министрите." />
			<paragraph index="3" content="Министрите ръководят отделни министерства освен ако Народното събрание реши друго. Те носят отговорност за своите действия." />
		</member>
		<member index="109">
			<paragraph index="1" content="Членовете на Министерския съвет полагат пред Народното събрание клетвата по чл. 76, ал. 2." />
		</member>
		<member index="110">
			<paragraph index="1" content="Членове на Министерския съвет могат да бъдат само български граждани, които отговарят на условията за избиране на народни представители." />
		</member>
		<member index="111">
			<paragraph index="1" content="Правомощията на Министерския съвет се прекратяват:">
				<paragraph index="1" content="с гласуване на недоверие на Министерския съвет или на министър-председателя;" />
				<paragraph index="2" content="с приемане на оставката на Министерския съвет или на министър-председателя;" />
				<paragraph index="3" content="при смърт на министър-председателя." />
			</paragraph>
			<paragraph index="2" content="Министерският съвет подава оставка пред новоизбраното Народно събрание." />
			<paragraph index="3" content="В случаите по предходните алинеи Министерският съвет изпълнява функциите си до избирането на нов Министерски съвет." />
		</member>
		<member index="112">
			<paragraph index="1" content="Министерският съвет може да поиска Народното събрание да му гласува доверие по цялостната политика, по програмата или по конкретен повод. Решението се приема с мнозинство повече от половината от присъстващите народни представители." />
			<paragraph index="2" content="Когато Министерският съвет не получи исканото доверие, министър-председателят подава оставката на правителството." />
		</member>
		<member index="113">
			<paragraph index="1" content="Членовете на Министерския съвет не могат да заемат длъжности и да извършват дейности, които са несъвместими с положението на народен представител." />
			<paragraph index="2" content="Народното събрание може да определя и други длъжности и дейности, които членовете на Министерския съвет не могат да заемат или извършват." />
		</member>
		<member index="114">
			<paragraph index="1" content="Въз основа и в изпълнение на законите Министерският съвет приема постановления, разпореждания и решения. С постановления Министерският съвет приема и правилници и наредби." />
		</member>
		<member index="115">
			<paragraph index="1" content="Министрите издават правилници, наредби, инструкции и заповеди." />
		</member>
		<member index="116">
			<paragraph index="1" content="Държавните служители са изпълнители на волята и интересите на нацията. При изпълнение на своята служба те са длъжни да се ръководят единствено от закона и да бъдат политически неутрални." />
			<paragraph index="2" content="Условията, при които държавните служители се назначават и освобождават от длъжност и могат да членуват в политически партии и синдикални организации, както и да упражняват правото си на стачка, се определят със закон." />
		</member>
	</chapter>
	<chapter index="6" content="Съдебна власт">
		<member index="117">
			<paragraph index="1" content="Съдебната власт защитава правата и законните интереси на гражданите, юридическите лица и държавата." />
			<paragraph index="2" content="Съдебната власт е независима. При осъществяване на своите функции съдиите, съдебните заседатели, прокурорите и следователите се подчиняват само на закона." />
			<paragraph index="3" content="Съдебната власт има самостоятелен бюджет." />
		</member>
		<member index="118">
			<paragraph index="1" content="Правосъдието се осъществява в името на народа." />
		</member>
		<member index="119">
			<paragraph index="1" content="Правораздаването се осъществява от Върховния касационен съд, Върховния административен съд, апелативни, окръжни, военни и районни съдилища." />
			<paragraph index="2" content="Със закон могат да се създават и специализирани съдилища." />
			<paragraph index="3" content="Извънредни съдилища не се допускат." />
		</member>
		<member index="120">
			<paragraph index="1" content="Съдилищата осъществяват контрол за законност на актове и действия на административните органи." />
			<paragraph index="2" content="Гражданите и юридическите лица могат да обжалват всички административни актове, които ги засягат освен изрично посочените със закон." />
		</member>
		<member index="121">
			<paragraph index="1" content="Съдилищата осигуряват равенство и условия за състезателност на страните в съдебния процес." />
			<paragraph index="2" content="Производството по делата осигурява установяването на истината." />
			<paragraph index="3" content="Разглеждането на делата във всички съдилища е публично, освен когато законът предвижда друго." />
			<paragraph index="4" content="Актовете на правораздаването се мотивират." />
		</member>
		<member index="122">
			<paragraph index="1" content="Гражданите и юридическите лица имат право на защита във всички стадии на процеса." />
			<paragraph index="2" content="Редът за упражняване правото на защита се определя със закон." />
		</member>
		<member index="123">
			<paragraph index="1" content="В определени от закона случаи в правораздаването участват и съдебни заседатели." />
		</member>
		<member index="124">
			<paragraph index="1" content="Върховният касационен съд осъществява върховен съдебен надзор за точно и еднакво прилагане на законите от всички съдилища." />
		</member>
		<member index="125">
			<paragraph index="1" content="Върховният административен съд осъществява върховен съдебен надзор за точното и еднакво прилагане на законите в административното правораздаване." />
			<paragraph index="2" content="Върховният административен съд се произнася по спорове за законността на актовете на Министерския съвет и на министрите, както и на други актове, посочени в закона." />
		</member>
		<member index="126">
			<paragraph index="1" content="Структурата на прокуратурата е в съответствие с тази на съдилищата." />
			<paragraph index="2" content="Главният прокурор осъществява надзор за законност и методическо ръководство върху дейността на всички прокурори." />
		</member>
		<member index="127">
			<paragraph index="1" content="Прокуратурата следи за спазване на законността, като:">
				<paragraph index="1" content="(нова - ДВ, бр. 27 от 2006 г.) ръководи разследването и упражнява надзор за законосъобразното му провеждане;" />
				<paragraph index="2" content="(нова - ДВ, бр. 27 от 2006 г.) може да извършва разследване;" />
				<paragraph index="3" content="(предишна т. 1 - ДВ, бр. 27 от 2006 г.) привлича към отговорност лицата, които са извършили престъпления, и поддържа обвинението по наказателни дела от общ характер;" />
				<paragraph index="4" content="(предишна т. 2 - ДВ, бр. 27 от 2006 г.) упражнява надзор при изпълнение на наказателните и други принудителни мерки;" />
				<paragraph index="5" content="(предишна т. 3 - ДВ, бр. 27 от 2006 г.) предприема действия за отмяна на незаконосъобразни актове;" />
				<paragraph index="6" content="(предишна т. 4 - ДВ, бр. 27 от 2006 г.) в предвидените със закон случаи участва в граждански и административни дела." />
			</paragraph>
		</member>
		<member index="128">
			<paragraph index="1" content="(Изм. - ДВ, бр. 27 от 2006 г.) Следствените органи са в системата на съдебната власт. Те осъществяват разследване по наказателни дела в случаите, предвидени в закон." />
		</member>
		<member index="129">
			<paragraph index="1" content="(Доп. - ДВ, бр. 100 от 2015 г.) Съдиите, прокурорите и следователите се назначават, повишават, понижават, преместват и освобождават от длъжност от съдийската, съответно прокурорската колегия на Висшия съдебен съвет." />
			<paragraph index="2" content="(Доп. - ДВ, бр. 100 от 2015 г.) Председателят на Върховния касационен съд, председателят на Върховния административен съд и главният прокурор се назначават и освобождават от президента на републиката по предложение на пленума на Висшия съдебен съвет за срок от седем години без право на повторно избиране. Президентът не може да откаже назначаването или освобождаването при повторно направено предложение." />
			<paragraph index="3" content="(Изм. - ДВ, бр. 85 от 2003 г., доп. - ДВ, бр. 100 от 2015 г.) С навършване на петгодишен стаж като съдия, прокурор или следовател и след атестиране, с решение на съдийската, съответно прокурорската колегия на Висшия съдебен съвет, съдиите, прокурорите и следователите стават несменяеми. Те, включително лицата по ал. 2, се освобождават от длъжност само при:">
				<paragraph index="1" content="навършване на 65-годишна възраст;" />
				<paragraph index="2" content="подаване на оставка;" />
				<paragraph index="3" content="влизане в сила на присъда, с която е наложено наказание лишаване от свобода за умишлено престъпление;" />
				<paragraph index="4" content="трайна фактическа невъзможност да изпълняват задълженията си за повече от една година;" />
				<paragraph index="5" content="тежко нарушение или системно неизпълнение на служебните задължения, както и действия, които накърняват престижа на съдебната власт." />
			</paragraph>
			<paragraph index="4" content="(Нова - ДВ, бр. 27 от 2006 г., обявена за противоконституционна от Конституционния съд - бр.78 от 2006 г.)" />
			<paragraph index="1" content="В случаите по ал. 3, т. 5 председателят на Върховния касационен съд, председателят на Върховния административен съд и главният прокурор се освобождават от президента на републиката по предложение и на една четвърт от народните представители, прието с мнозинство две трети от народните представители. Президентът не може да откаже освобождаването при повторно направено предложение." />
			<paragraph index="5" content="(Нова - ДВ, бр. 85 от 2003 г., предишна ал. 4 - ДВ, бр. 27 от 2006 г.) Придобитата несменяемост се възстановява при следващо заемане на длъжността съдия, прокурор или следовател в случаите на освобождаване по ал. 3, т. 2 и 4." />
			<paragraph index="6" content="(Нова - ДВ, бр. 85 от 2003 г., в сила от 1.01.2004 г., предишна ал. 5 - ДВ, бр. 27 от 2006 г.) Административните ръководители в органите на съдебната власт, с изключение на тези по ал. 2, се назначават на ръководната длъжност за срок от пет години с право на повторно назначаване." />
		</member>
		<member index="130">
			<paragraph index="1" content="Висшият съдебен съвет се състои от 25 членове. Председателят на Върховния касационен съд, председателят на Върховния административен съд и главният прокурор са по право негови членове." />
			<paragraph index="2" content="За членове на Висшия съдебен съвет, които не са негови членове по право, се избират юристи с високи професионални и нравствени качества, които имат най-малко петнадесетгодишен юридически стаж." />
			<paragraph index="3" content="(Доп. - ДВ, бр. 100 от 2015 г.) Единадесет от членовете на Висшия съдебен съвет се избират от Народното събрание с мнозинство две трети от народните представители и единадесет - от органите на съдебната власт. Членовете на Висшия съдебен съвет се избират при условията на чл. 130а, ал. 3 и 4 и по ред, определен със закон." />
			<paragraph index="4" content="Мандатът на изборните членове на Висшия съдебен съвет е пет години. Те не могат да бъдат преизбирани веднага след изтичане на този срок." />
			<paragraph index="5" content="(Отм. - ДВ, бр. 100 от 2015 г.)" />
			<paragraph index="6" content="(Нова - ДВ, бр. 12 от 2007 г., отм. - ДВ, бр. 100 от 2015 г.)" />
			<paragraph index="7" content="(Нова - ДВ, бр. 12 от 2007 г., отм. - ДВ, бр. 100 от 2015 г.)" />
			<paragraph index="8" content="(Нова - ДВ, бр. 12 от 2007 г.) Мандатът на изборен член на Висшия съдебен съвет се прекратява при:">
				<paragraph index="1" content="подаване на оставка;" />
				<paragraph index="2" content="влязъл в сила съдебен акт за извършено престъпление;" />
				<paragraph index="3" content="трайна фактическа невъзможност да изпълнява задълженията си за повече от една година;" />
				<paragraph index="4" content="дисциплинарно освобождаване от длъжност или лишаване от право да упражнява юридическа професия или дейност." />
			</paragraph>
			<paragraph index="9" content="(Нова - ДВ, бр. 12 от 2007 г.) При прекратяване на мандата на изборен член на Висшия съдебен съвет на негово място се избира друг от съответната квота, който довършва мандата." />
		</member>
		<member index="130а (Нов - ДВ, бр. 100 от 2015 г.) ">

			<paragraph index="1" content="Висшият съдебен съвет осъществява правомощията си чрез пленум, съдийска и прокурорска колегия." />
			<paragraph index="2" content="Пленумът се състои от всички членове на Висшия съдебен съвет. Пленумът на Висшия съдебен съвет:">
				<paragraph index="1" content="приема проекта на бюджета на съдебната власт;" />
				<paragraph index="2" content="приема решение за прекратяване на мандата на изборен член на Висшия съдебен съвет при условията на чл. 130, ал. 8;" />
				<paragraph index="3" content="организира квалификацията на съдиите, прокурорите и следователите;" />
				<paragraph index="4" content="решава общи за съдебната власт организационни въпроси;" />
				<paragraph index="5" content="изслушва и приема годишните доклади по чл. 84, т. 16;" />
				<paragraph index="6" content="управлява недвижимите имоти на съдебната власт;" />
				<paragraph index="7" content="прави предложение до президента на републиката за назначаване и освобождаване на председателя на Върховния касационен съд, председателя на Върховния административен съд и главния прокурор;" />
				<paragraph index="8" content="осъществява и други правомощия, определени със закон." />
			</paragraph>
			<paragraph index="3" content="Съдийската колегия на Висшия съдебен съвет се състои от 14 членове и включва председателите на Върховния касационен съд и на Върховния административен съд, шестима членове, избрани пряко от съдиите, и шестима членове, избрани от Народното събрание." />
			<paragraph index="4" content="Прокурорската колегия на Висшия съдебен съвет се състои от 11 членове и включва главния прокурор, четирима членове, избрани пряко от прокурорите, един член, избран пряко от следователите, и петима членове, избрани от Народното събрание." />
			<paragraph index="5" content="Колегиите в съответствие със своята професионална насоченост:">
				<paragraph index="1" content="назначават, повишават, преместват и освобождават от длъжност съдиите, прокурорите и следователите;"/>
				<paragraph index="2" content="правят периодични атестации на съдиите, прокурорите, следователите и административните ръководители в органите на съдебната власт и решават въпроси за придобиване и възстановяване на несменяемост;"/>
				<paragraph index="3" content="налагат дисциплинарните наказания понижаване и освобождаване от длъжност на съдиите, прокурорите, следователите и административните ръководители в органите на съдебната власт;"/>
				<paragraph index="4" content="назначават и освобождават административните ръководители в органите на съдебната власт;"/>
				<paragraph index="5" content="решават въпроси за организацията на дейността на съответната система от органи на съдебната власт;"/>
				<paragraph index="6" content="осъществяват и други правомощия, определени със закон."/>
			</paragraph>
		</member>
		<member index="130б (Нов - ДВ, бр. 100 от 2015 г.)">
			<paragraph index="1" content="Заседанията на пленума на Висшия съдебен съвет се председателстват от министъра на правосъдието. Той не участва в гласуването." />
			<paragraph index="2" content="Съдийската колегия на Висшия съдебен съвет се председателства от председателя на Върховния касационен съд. Прокурорската колегия на Висшия съдебен съвет се председателства от главния прокурор. Министърът на правосъдието може да присъства на заседанията, като не участва в гласуването." />
			<paragraph index="3" content="Главният инспектор може да присъства на заседанията на пленума на Висшия съдебен съвет и на заседанията на съдийската и прокурорската колегия на Висшия съдебен съвет, като не участва в гласуването." />
		</member>
		<member index="130в (Нов - ДВ, бр. 27 от 2006 г.) ">


			<paragraph index="1" content="Министърът на правосъдието:">
				<paragraph index="1" content="(изм. - ДВ, бр. 100 от 2015 г.) предлага проект на бюджет на съдебната власт и го внася във Висшия съдебен съвет;" />
				<paragraph index="2" content="(отм. - ДВ, бр. 100 от 2015 г.)" />
				<paragraph index="3" content="може да прави предложения за назначаване, повишаване, понижаване, преместване и освобождаване от длъжност на съдии, прокурори и следователи;" />
				<paragraph index="4" content="участва в организирането на квалификацията на съдиите, прокурорите и следователите;" />
				<paragraph index="5" content="(отм. - ДВ, бр. 12 от 2007 г.)." />
			</paragraph>
		</member>
		<member index="131 (Изм. - ДВ, бр. 85 от 2003 г., изм. - ДВ, бр. 12 от 2007 г., отм. - ДВ, бр. 100 от 2015 г.)">

		</member>
		<member index="132 (Изм. - ДВ, бр. 85 от 2003 г.) ">

			<paragraph index="1" content="При осъществяване на съдебната власт съдиите, прокурорите и следователите не носят наказателна и гражданска отговорност за техните служебни действия и за постановените от тях актове, освен ако извършеното е умишлено престъпление от общ характер." />
			<paragraph index="2" content="(Отм. - ДВ, бр. 12 от 2007 г.)." />
			<paragraph index="3" content="(Отм. - ДВ, бр. 12 от 2007 г.)." />
			<paragraph index="4" content="(Отм. - ДВ, бр. 12 от 2007 г.)." />
		</member>
		<member index="132а (Нов - ДВ, бр. 12 от 2007 г.) ">

			<paragraph index="1" content="Към Висшия съдебен съвет се създава Инспекторат, който се състои от главен инспектор и десет инспектори." />
			<paragraph index="2" content="Главният инспектор се избира от Народното събрание с мнозинство две трети от народните представители за срок от пет години." />
			<paragraph index="3" content="Инспекторите се избират от Народното събрание за срок от четири години по реда на ал. 2." />
			<paragraph index="4" content="Главният инспектор и инспекторите могат да бъдат избирани повторно, но не за два последователни мандата." />
			<paragraph index="5" content="Бюджетът на Инспектората се приема от Народното събрание в рамките на бюджета на съдебната власт." />
			<paragraph index="6" content="(Изм. и доп. - ДВ, бр. 100 от 2015 г.)Инспекторатът проверява дейността на органите на съдебната власт, без да засяга независимостта на съдиите, съдебните заседатели, прокурорите и следователите при осъществяването на техните функции. Инспекторатът извършва проверки за почтеност и конфликт на интереси на съдии, прокурори и следователи, на имуществените им декларации, както и за установяване на действия, които накърняват престижа на съдебната власт, и такива, свързани с нарушаване на независимостта на съдиите, прокурорите и следователите. Главният инспектор и инспекторите при осъществяване на функциите си са независими и се подчиняват само на закона." />
			<paragraph index="7" content="Инспекторатът действа служебно, по инициатива на граждани, юридически лица или държавни органи, включително на съдии, прокурори и следователи." />
			<paragraph index="8" content="Инспекторатът представя годишен доклад за дейността си на Висшия съдебен съвет." />
			<paragraph index="9" content="Инспекторатът отправя сигнали, предложения и доклади до други държавни органи, включително и до компетентните органи на съдебната власт. Инспекторатът предоставя публично информация за дейността си." />
			<paragraph index="10" content="Условията и редът за избиране и освобождаване на главния инспектор и на инспекторите, както и организацията и дейността на Инспектората се уреждат със закон." />
		</member>
		<member index="133">
			<paragraph index="1" content="Организацията и дейността на Висшия съдебен съвет, на съдилищата, на прокурорските и на следствените органи, статутът на съдиите, прокурорите и следователите, условията и редът за назначаване и освобождаване от длъжност на съдиите, съдебните заседатели, прокурорите и следователите, както и за осъществяване на тяхната отговорност, се уреждат със закон." />
		</member>
		<member index="134">
			<paragraph index="1" content="Адвокатурата е свободна, независима и самоуправляваща се. Тя подпомага гражданите и юридическите лица при защитата на техните права и законни интереси." />
			<paragraph index="2" content="Организацията и редът на дейността на адвокатурата се уреждат със закон." />
		</member>
		<member index="135">
			<paragraph index="1" content="Територията на Република България се дели на общини и области. Териториалното деление и правомощията на столичната община и на другите големи градове се определят със закон." />
			<paragraph index="2" content="Други административно-териториални единици и органи на самоуправление в тях могат да бъдат създавани със закон." />
		</member>
	</chapter>
	<chapter index="7" content="Местно самоуправление и местна администрация">
		<member index="136">
			<paragraph index="1" content="Общината е основната административно-териториална единица, в която се осъществява местното самоуправление. Гражданите участват в управлението на общината както чрез избраните от тях органи на местно самоуправление, така и непосредствено чрез референдум и общо събрание на населението." />
			<paragraph index="2" content="Границите на общините се определят след допитване до населението." />
			<paragraph index="3" content="Общината е юридическо лице." />
		</member>
		<member index="137">
			<paragraph index="1" content="Самоуправляващите се териториални общности могат да се сдружават за решаване на общи въпроси." />
			<paragraph index="2" content="Законът създава условия за сдружаване на общините." />
		</member>
		<member index="138">
			<paragraph index="1" content="Орган на местното самоуправление в общината е общинският съвет, който се избира от населението на съответната община за срок от четири години по ред, определен със закон." />
		</member>
		<member index="139">
			<paragraph index="1" content="Орган на изпълнителната власт в общината е кметът. Той се избира от населението или от общинския съвет за срок от четири години по ред, определен със закон." />
			<paragraph index="2" content="В своята дейност кметът се ръководи от закона, актовете на общинския съвет и решенията на населението." />
		</member>
		<member index="140">
			<paragraph index="1" content="Общината има право на своя собственост, която използва в интерес на териториалната общност." />
		</member>
		<member index="141">
			<paragraph index="1" content="Общината има самостоятелен бюджет." />
			<paragraph index="2" content="Постоянните финансови източници на общината се определят със закон." />
			<paragraph index="3" content="(Нова - ДВ, бр. 12 от 2007 г.) Общинският съвет определя размера на местните данъци при условия, по ред и в границите, установени със закон." />
			<paragraph index="4" content="(Нова - ДВ, бр. 12 от 2007 г.) Общинският съвет определя размера на местните такси по ред, установен със закон." />
			<paragraph index="5" content="(Предишна ал. 3 - ДВ, бр. 12 от 2007 г.) Държавата чрез средства от бюджета и по друг начин подпомага нормалната дейност на общините." />
		</member>
		<member index="142">
			<paragraph index="1" content="Областта е административно-териториална единица за провеждане на регионална политика, за осъществяване на държавно управление по места и за осигуряване на съответствие между националните и местните интереси." />
		</member>
		<member index="143">
			<paragraph index="1" content="Управлението в областта се осъществява от областен управител, подпомаган от областна администрация." />
			<paragraph index="2" content="Областният управител се назначава от Министерския съвет." />
			<paragraph index="3" content="Областният управител осигурява провеждането на държавната политика, отговаря за защитата на националните интереси, на законността и на обществения ред и осъществява административен контрол." />
		</member>
		<member index="144">
			<paragraph index="1" content="Централните държавни органи и техните представители по места осъществяват контрол за законосъобразност върху актовете на органите на местното управление, само когато това е предвидено със закон." />
		</member>
		<member index="145">
			<paragraph index="1" content="Общинските съвети могат да оспорват пред съда актовете и действията, с които се нарушават техни права." />
		</member>
		<member index="146">
			<paragraph index="1" content="Организацията и редът на дейността на органите на местното самоуправление и на местната администрация се определят със закон." />
		</member>
	</chapter>
	<chapter index="8" content="Конституционен съд">
		<member index="147">
			<paragraph index="1" content="Конституционният съд се състои от 12 съдии, една трета от които се избират от Народното събрание, една трета се назначават от президента, а една трета се избират на общо събрание на съдиите от Върховния касационен съд и Върховния административен съд." />
			<paragraph index="2" content="Мандатът на съдиите от Конституционния съд е 9 години. Те не могат да се избират повторно на тази длъжност. Съставът на Конституционния съд се обновява през три години от всяка квота по ред, определен със закон." />
			<paragraph index="3" content="За съдии в Конституционния съд се избират юристи с високи професионални и нравствени качества, най-малко с петнадесетгодишен юридически стаж." />
			<paragraph index="4" content="Съдиите от Конституционния съд избират председател на съда с тайно гласуване за срок от три години." />
			<paragraph index="5" content="Положението на член на Конституционния съд е несъвместимо с представителен мандат, със заемане на държавна или обществена длъжност, с членство в политическа партия или синдикат и с упражняването на свободна, търговска или друга платена професионална дейност." />
			<paragraph index="6" content="Членовете на Конституционния съд се ползват с имунитета на народните представители." />
		</member>
		<member index="148">
			<paragraph index="1" content="Мандатът на съдия в Конституционния съд се прекратява при:">
				<paragraph index="1" content="изтичане на определения срок;" />
				<paragraph index="2" content="подаване на оставка пред Конституционния съд;" />
				<paragraph index="3" content="влизане в сила на присъда, с която е наложено наказание лишаване от свобода за умишлено престъпление;" />
				<paragraph index="4" content="фактическа невъзможност да изпълнява задълженията си повече от една година;" />
				<paragraph index="5" content="несъвместимост с длъжности и дейности по чл. 147, ал. 5;" />
				<paragraph index="6" content="смърт." />
			</paragraph>
			<paragraph index="2" content="Конституционният съд снема имунитета и установява фактическата невъзможност на съдиите да изпълняват задълженията си с тайно гласуване и с мнозинство най-малко две трети от всички съдии." />
			<paragraph index="3" content="При прекратяване на мандата на съдия от Конституционния съд в едномесечен срок на негово място се избира друг от съответната квота." />
		</member>
		<member index="149">
			<paragraph index="1" content="Конституционният съд:">
				<paragraph index="1" content="дава задължителни тълкувания на Конституцията;" />
				<paragraph index="2" content="произнася се по искане за установяване на противоконституционност на законите и на другите актове на Народното събрание, както и на актовете на президента;" />
				<paragraph index="3" content="решава спорове за компетентност между Народното събрание, президента и Министерския съвет, както и между органите на местно самоуправление и централните изпълнителни органи;" />
				<paragraph index="4" content="произнася се за съответствието на сключените от Република България международни договори с Конституцията преди ратификацията им, както и за съответствие на законите с общопризнатите норми на международното право и с международните договори, по които България е страна;" />
				<paragraph index="5" content="произнася се по спорове за конституционността на политическите партии и сдружения;" />
				<paragraph index="6" content="произнася се по спорове за законността на избора за президент и вицепрезидент;" />
				<paragraph index="7" content="произнася се по спорове за законността на избора на народен представител;" />
				<paragraph index="8" content="произнася се по обвинения, повдигнати от Народното събрание срещу президента и вицепрезидента." />
			</paragraph>
			<paragraph index="2" content="Със закон не могат да се дават или отнемат правомощия на Конституционния съд." />
		</member>
		<member index="150">
			<paragraph index="1" content="Конституционният съд действува по инициатива най-малко на една пета от народните представители, президента, Министерския съвет, Върховния касационен съд, Върховния административен съд и главния прокурор. Спорове за компетентност по т. 3 на ал. 1 от предходния член могат да се повдигат и от общинските съвети." />
			<paragraph index="2" content="Когато установят несъответствие между закона и Конституцията, Върховният касационен съд или Върховният административен съд спират производството по делото и внасят въпроса в Конституционния съд." />
			<paragraph index="3" content="(Нова -­ ДВ, бр. 27 от 2006 г.) Омбудсманът може да сезира Конституционния съд с искане за установяване на противоконституционност на закон, с който се нарушават права и свободи на гражданите." />
			<paragraph index="4" content="(Нова - ДВ, бр. 100 от 2015 г.) Висшият адвокатски съвет може да сезира Конституционния съд с искане за установяване на противоконституционност на закон, с който се нарушават права и свободи на гражданите." />
		</member>
		<member index="151">
			<paragraph index="1" content="Конституционният съд постановява решенията си с мнозинство повече от половината от всички съдии." />
			<paragraph index="2" content="Решенията на Конституционния съд се обнародват в 'Държавен вестник' в 15-дневен срок от приемането им. Решението влиза в сила три дни след обнародването му. Актът, обявен за противоконституционен, не се прилага от деня на влизането на решението в сила." />
			<paragraph index="3" content="Частта от закона, която не е обявена за неконституционна, запазва действието си." />
		</member>
		<member index="152">
			<paragraph index="1" content="Организацията и редът на дейността на Конституционния съд се определят със закон." />
		</member>
	</chapter>
	<chapter index="9" content="Изменение и допълнение на конституцията. Приемане на нова конституция">
		<member index="153">
			<paragraph index="1" content="Народното събрание може да изменя и допълва всички разпоредби на Конституцията с изключение на тези, предоставени в правомощията на Великото Народно събрание." />
		</member>
		<member index="154">
			<paragraph index="1" content="Правото на инициатива за изменение и допълнение на Конституцията принадлежи на една четвърт от народните представители и на президента." />
			<paragraph index="2" content="Предложението се разглежда от Народното събрание не по-рано от един месец и не по-късно от три месеца след постъпването му." />
		</member>
		<member index="155">
			<paragraph index="1" content="Народното събрание приема закон за изменение или допълнение на Конституцията с мнозинство три четвърти от всички народни представители на три гласувания в различни дни." />
			<paragraph index="2" content="Ако предложението получи по-малко от три четвърти, но не по-малко от две трети от гласовете на всички народни представители, предложението се поставя за ново разглеждане не по-рано от два и не по-късно от пет месеца. При новото разглеждане предложението се приема, ако за него са гласували не по-малко от две трети от всички народни представители." />
		</member>
		<member index="156">
			<paragraph index="1" content="Законът за изменение или допълнение на Конституцията се подписва и се обнародва от председателя на Народното събрание в 'Държавен вестник' в седемдневен срок от приемането му." />
		</member>
		<member index="157">
			<paragraph index="1" content="Великото Народно събрание се състои от 400 народни представители, избрани по общия ред." />
		</member>
		<member index="158">
			<paragraph index="1" content="Великото Народно събрание:">
				<paragraph index="1" content="приема нова Конституция;" />
				<paragraph index="2" content="решава въпроса за изменение територията на Република България и ратифицира международни договори, предвиждащи такива изменения;" />
				<paragraph index="3" content="решава въпросите за промени във формата на държавно устройство и на държавно управление;" />
				<paragraph index="4" content="решава въпросите за изменение на чл. 5, ал. 2 и 4 и на чл. 57, ал. 1 и 3 от Конституцията ;" />
				<paragraph index="5" content="решава въпросите за изменение и допълнение на гл. девета от Конституцията." />
			</paragraph>
		</member>
		<member index="159">
			<paragraph index="1" content="Правото на инициатива по предходния член имат най-малко една втора от народните представители и президентът." />
			<paragraph index="2" content="Проектът за нова Конституция или за изменение на действащата, както и за промени в територията на страната по чл. 158 се разглежда от Народното събрание не по-рано от два месеца и не по-късно от пет месеца след внасянето му." />
		</member>
		<member index="160">
			<paragraph index="1" content="Народното събрание решава да се произведат избори за Велико Народно събрание с мнозинство две трети от общия брой на народните представители." />
			<paragraph index="2" content="Президентът насрочва избори за Велико Народно събрание в тримесечен срок от решението на Народното събрание." />
			<paragraph index="3" content="С произвеждането на избори за Велико Народно събрание пълномощията на Народното събрание се прекратяват." />
		</member>
		<member index="161">
			<paragraph index="1" content="Великото Народно събрание приема решение по внесените проекти с мнозинство две трети от всички народни представители на три гласувания в различни дни." />
		</member>
		<member index="162">
			<paragraph index="1" content="Великото Народно събрание решава само тези въпроси от Конституцията, за които е избрано." />
			<paragraph index="2" content="В неотложни случаи Великото Народно събрание изпълнява функциите и на Народно събрание." />
			<paragraph index="3" content="Правомощията на Великото Народно събрание се прекратяват, след като то се произнесе окончателно по въпросите, за които е избрано. В този случай президентът насрочва избори по реда, определен със закон." />
		</member>
		<member index="163">
			<paragraph index="1" content="Актовете на Великото Народно събрание се подписват и обнародват от неговия председател в седемдневен срок от приемането им." />
		</member>
	</chapter>
	<chapter index="10" content="Герб, Печат, Знаме, Химн, Столица">
		<member index="164">
			<paragraph index="1" content="Гербът на Република България е изправен златен лъв на тъмночервено поле във формата на щит." />
		</member>
		<member index="165">
			<paragraph index="1" content="На държавния печат е изобразен гербът на Република България." />
		</member>
		<member index="166">
			<paragraph index="1" content="Знамето на Република България е трицветно: бяло, зелено и червено, поставени водоравно отгоре надолу." />
		</member>
		<member index="167">
			<paragraph index="1" content="Редът, по който се полага държавният печат и се издига националното знаме, се определя със закон." />
		</member>
		<member index="168">
			<paragraph index="1" content="Химн на Република България е песента 'Мила Родино'." />
		</member>
		<member index="169">
			<paragraph index="1" content="Столица на Република България е град София." />
		</member>
	</chapter>
</root>